{"componentChunkName":"component---src-templates-blog-js","path":"/blog/জন্মদাগ ১৯","result":{"data":{"markdownRemark":{"frontmatter":{"title":"জন্মদাগ ১৯","date":"2020-03-20"},"html":"<h2>জন্মদাগ ১৯</h2>\n<p>দুইহাত ভরে নিতে ই শিখেছি শুধু<br>\nদেবার মতন আমার কি আছে বলো ?  </p>\n<p>পায়ে চলবার পথটি দিয়েছে ঘর<br>\nজানলা দরজা দুইহাট  করে খোলা<br>\nবাতাস তাহার  জন্ম পাহারাদার<br>\nবৃষ্টির ছাদে হৃদয় পুষ্করিণী</p>\n<p>শহরের ছাদ পিচগলা আহ্লাদ<br>\nমেঘ রোদ্দুর তারা চেনবার খেলা<br>\nপাখিরা এখানে কথা দেয় কথা নেয়<br>\nআমি বুক ভরি গোপন উচ্চারণে  </p>\n<p>উচ্চারণে জমে নি কখনো ক্লেদ<br>\nঠিকানা বদলে বাড়ি হয়ে ওঠে ঘর<br>\nরমণীর সুখে নিকোনো উঠোন খানি<br>\nসন্তান সুখ এবং নির্ভরতা  </p>\n<p>নির্ভরতা এখন গায়ের চাদর<br>\nদরজা বন্ধ জানলা ভেজিয়ে রাখা<br>\nপাখিরা এখন অন্যশহরে যায়<br>\nকথা দেয় আর কথা নেয় বিস্বাসে  </p>\n<p>দুইহাত ভরে নিতে ই শিখেছি শুধু<br>\nদেবার মতন কি আমার আছে বলো ?  </p>\n<p>মার্চ ২০২০\nডালাস, টেক্সাস</p>"}},"pageContext":{"slug":"জন্মদাগ ১৯"}}}